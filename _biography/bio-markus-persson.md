# Σύντομη βιογραφία του Markus Persson
Ο Markus Persson γεννήθηκε στη Στοκχόλμη της Σουηδίας το 1979 από Φινλανδή μητέρα και Σουηδό πατέρα την 1η Ιουνίου 1979. Τα πρώτα χρόνια της ζωής του τα έζησε στο Edsbyn  πριν η οικογένειά του επιστρέψει πίσω στη Στοκχόλμη. Η πρώτη του επαφή με τον προγραμματισμό έγινε σε ηλικία επτά ετών χρησιμοποιώντας τον οικιακό υπολογιστή Commodore 128 του πατέρα του. Ο πειραματισμός πάνω σε διάφορα προγράμματα τον βοήθησε να δημιουργήσει το πρώτο του παιχνίδι στην ηλικία των οχτώ μόλις ετών το οποίο ήταν μια περιπέτεια βασισμένη σε κείμενο. Δούλεψε ως προγραμματιστής παιχνιδιών για την εταιρεία King για πάνω από τέσσερα χρόνια, μέχρι το 2009. Στη συνέχεια εργάστηκε ως προγραμματιστής για το Jalbum, μια πλατφόρμα λογισμικού αλληλεπίδρασης για τη διαχείριση και δημιουργία ψηφιακών φωτογραφιών αλλά και το διαμοιρασμό φωτογραφιών έναντι χρηματικής πληρωμής. Aν και δεν εργάζεται πλέον για αυτό είναι ένας από τους ιδρυτές του Wurm Online, ενός 3-D online παιχνιδιού διαδικτυακού ρόλου.

Ο Persson επέκρινε τόσο την πειρατεία που επικρατεί τα τελευταία χρόνια στο διαδίκτυο όσο και τη στάση που κρατούν οι μεγάλες εταιρείες παιχνιδιών απέναντι στην πειρατεία, επίσης είναι μέλος του Πειρατικού Κόμματος της Σουηδίας και έχει αναπτύξει φιλανθρωπική δράση, στην φιλανθρωπική του δράση συμπεριλαμβάνεται το ότι είναι δωρητής των Γιατρών χωρίς σύνορα.

### Minecraft
Αναμφίβολα το παιχνίδι **Minecraft** που κυκλοφόρησε στις 18 Νοεμβρίου 2011 αποτελεί τη πιο δημοφιλή δημιουργία του Persson. Ο Persson εγκατέλειψε τη δουλειά του ως προγραμματιστής παιχνιδιών για να εργαστεί για την ανάπτυξη και την ολοκλήρωση του Minecraft. Αμέσως μετά τη κυκλοφορία του παιχνιδιού, μια έκδοση-Pocket Edition- δημιουργήθηκε για τα λειτουργικά συστήματα Android και iOS.  Μία console έκδοση του Minecraft κυκλοφόρησε στις 9 Μαΐου του 2012 για το Xbox 360 και στις 17 Δεκεμβρίου του 2013 για το PlayStation 3. Πλέον έχει σταματήσει να εργάζεται για την περαιτέρω εξέλιξη του Minecraft καθώς σύναψε συμφωνία με τη Microsoft για να πουλήσει σε αυτήν την εταιρεία Mojang AB που δημιούργησε το 2010 μαζί με τον Jakob Porsér.

### Άλλα παιχνίδια
Ο Persson συμμετείχε και στη δημιουργία άλλων βιντεοπαιχνιδιών, όπως για παράδειγμα του **Scrolls** το οποίο παρουσίασε μαζί με τον **Jakob Porsér** δηλώνοντας όμως ότι δε θα συμμετάσχει ενεργά στην ανάπτυξη του παιχνιδιού και ότι θα το αναπτύξει μόνος του ο Porsér. Ο Persson τον Μάρτιο του 2012, μετά το τέλος της συμμετοχής του στο Minecraft, ξεκίνησε την προπαρασκευή ενός εναλλακτικού παιχνιδιού διαστημικής πραγματικότητας το οποίο κυκλοφόρησε στις 4 Απριλίου του 2012 με την ονομασία **0x10import upperCase = require('upper-case')c**, τον Αύγουστο του 2013 όμως ο Persson σταμάτησε επίσημα την παραγωγή του παιχνιδιού. 


